Anexa nr. 9
===========

Procedura de preluare a filialei înregistrată de către un alt Centru Local 
==========================================================================
În cazul unei filiale care dorește să se desființeze urmând procedura dizolvării voluntare, aceasta poate să predea documentele de constituire unui alt Centru Local.
În această situație se evită procedurile laborioase ale dizolvării și lichidării și se poate înființa un Centru Local care îndeplinește condițiile legale printr-o procedură destul de simplă. Totodată se păstrează actele vechi și “vechimea” filialei. 

Procedură 
=========
Filiala care este în imposibilitate de a mai funcționa din motive obiective și nu ca sancțiune, va informa CD al ONCR despre această împrejurare și va face un raport în care va indica și situația financiar contabilă a acesteia (inventar, ultimul bilanț, registrul de casă). 
În măsura în care există Centre Locale care îndeplinesc condițiile pentru a deveni filiale și nu au demarat procedurile, aceste pot, la recomandarea CD al ONCR să preia filiale pe cale să se dizolve voluntar.

Pașii pe care îi urmează Filiala care dorește să predea personalitatea juridică unui Centru Local, aprobat de CD
    1. Convoacă Adunarea Generală (cu membrii existenți la acel moment, indiferent de numărul lor) în care hotărăște:
        - schimbarea denumirii filialei (conform CL care preia)
        - schimbarea sediului (cu sediul CL care preia)
        - numirea altor organe de administrare și control (membri ai Centrului Local care preia) 
    2. În urma hotărârii Adunării Generale a Centrului Local, dosarul filialei se va trimite la instanța judecătorească de la noul sediu, care o va înregistra în Registrul Asociațiilor și Fundațiilor, primind un alt număr;
    3. ANAF - se vor anunța modificările privind sediul, și se va elibera un alt certificat de înregistrare fiscală cu noul sediu, dar cu același număr (declaratia 010).
    4. Banca – depunerea noilor specimene de semnătură (de preferat să se indice în hotărâre cine va reprezenta filiala în relația cu banca).
    5. Preluarea actelor de la contabil (dacă este cazul).
    6. Modificările din soft și “”transferul membrilor “ de la Centrul Local la filiala preluată.  
